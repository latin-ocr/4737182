3⁷

nique perfectam omnium virtutum et animi partium har-
moniam exprimit (das vollstandige In —- einander —
wir-ken der Elemente des Staats und der Seelenkr’afte im
einzelnen Menschen).

Tota igitur et ordinum et virtutum, quae illis pro-
priae sunt, descriptio ex ipsa animi natnra hausta est in-
que ea nititur. Ea vero ita comparata est, ut divisionem
in tres partes admittat. ‚Nempe τὸ λογιςτικόν ipsa mens, est
illud quo possumus rerum internam vim et ipsas ideas
perspicere, ea animi pars, quae a rebus circa sensus
versantibus nos detrahit et vitam nobis praescribit Dei
similem; τὸ θυμικόν sive τὸ θυμοειδές illi paret eique
auxiliatur, exprimit omnino eam animi facultatem, qua
impellimur, ut leges divinas, quas mens et ratio prae-
scribunt, agendo exerceamus, animi motum. Denique τὸ
ἐπιθυμητικόν ipsam cupiditatem seu eam animi partem
designat, quae non nisi res sub sensus cadentes, ceteras
autem, quae mente perspiciuntur, non nisi divinando
percipere potest. Itaque rationi et τῷ θυμοειδεῖ obedit,
natura servit IV, p. 434 Β et C. 441 E. Quas singu-
las partes non modo suum quamque agere vult, sed
omnes quoque consentaneo modo esse coniunctas. En
vides, inseparabili modo haec omnia, ordines, virtutes et
animi facultates inter se coniunctas esse. Natura igitur
reipublicae Platonicae ponitur in ἐνεργείᾳ animi faculta-
tum, quales apud singulos homines et in universa natura
apparent (1), in ipsa civitate exhibita.

Non vero opus est verbis multis ut probemus, iu·
stitiam summam quidem esse virtutem in republica Pla-

(1) cf. rim. υ. 92, Gorg. p. 50⁷. 508.

