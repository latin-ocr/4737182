dicitur »die Gesinnung.« Quod vero ad sententias po-
liticas attinet, politicae in utriusque opere cum ethica
coniunctio, quam Plato probat, Aristoteles verbis quidem
impugnat, revera tamen ne ipse quidem relinquere pote-
rat, impedit, quominus, quae sunt de institutis deque
hominum in civitate conditione, discreta ab ethicis prin-
cipiis per se constituantur. Impedit singulorum quoque
libertas quae lege politica nimis coercetur. Nam quam
Aristoteles singulis hominibus libertatem tribuit, ea a
vera libertate multum differt, cum omnia, quae in cos
cadant atque omnia quae agant, nonnisi ad universae
civitatis commodum fieri possint.

Haec fuerunt, quae de civitate a Platone in libris
de republica proposita et de civitate Aristotelia dispu-
taremus. Tantum quidem abest, ut hanc materiem
ullo modo exhauserimus, ut, plurima esse, quae in
hac commentatione etiam desiderari, plurima quae
multo accuratius, diligentius, subtilius illustrari debe-
bant, quam nos quidem fecimus, bene ipsi sentiamus.
Sed utut est, me hoc opere aliquid veritati attulisse spero
et opto, et vestram, viri doctissimi ac summe colendi,
veniam in singulis rebus benevolentissime mihi dandam
summopere peto.

