50

civitate institutionibus, quae ad summam hominibus
felicitatem conciliandam idoneae sint

In hoc igitur consentiunt Plato et Aristoteles, quod
civitatis originem ex ipsa natura, ex hominum virium
imbecillitate hauriunt, qui societate egent, ut paratis
subsidiis externis ad felicitatem pervenire possint. At-
tamen differunt eo, quod Plato non nisi obiter hanc ho-
minum conditionem memorat, secundum quam iis opus
- est natura ad vitam conservandam3 videtur enim ad res
exteriores pertinere, est tantummodo hypothesis quaedam
externa, quam civitati substruendam existimat. Nam
respublica Platonis ipsam ideam et divina mente petitam
Unitatem absolutam exhibet. Aristoteles ab ipsa idea
summatim proponenda initium facit. Uti enim respublica
Platonis in ideis, sic civitas Aristotelis in natura versatur
ln idea res oppositae plane tolluntur, ad Unitatem redi-
guntur, contra natura est ἐνέργεια, quae sese ipsa quasi
gignit. Civitas igitur Platonica exhibet ideam eam, qua
omnes disiunctiones‚ quae inter mundum Intelligibilem
et Visibilem intercedant, iam solutae cogitentur, atque
ita vitam externam, singulorum hominum libertatem, vi·
tam domesticam, exteriora instituta omnino tollit et ad
ideam evehit. Contra Aristoteles id summum putat, ut
ostendat, quomodo rerum inter se oppositarum solutio
efficiatur perveniaturque a δυνάμει ad ἐντελέχειαν. Quare
ἐνέργειαν, summam quasi naturae facultatem, quippe qua
res fiant, sint, exsistant, ad aliud sese evolvant, initio
operis, quod est de politicis rebus, posuit, et vitam hu-
manam ab ea, quae in absoluta, ut ita dicam, Platonis
republica apparet, sic separavit, ut nisi rerum humanarum
cognitione plane exhausta, ad ideae absolutae cognitio·

