75

effectum sit, ut hae factiones democratica et aristocratica

seu oligarchica (nam aristocratia tam priscis temporibus
in oligarchiam mutata est, ut, ubi de vero historiae Grae-

cae flore agitur, utraque nomine tantum differat, re autem
idem significet), tantam dignitatem nactae sint. Nam si-
mulac civitates, maxime Atheniensium et Spartanorum
potestatem suam internam atque externam augere ince-
perunt, totius populi alacritatem ingenii magis magisque
incitari animadvertimus, quae ad rerum publicarum quam
maximam partem capessendam singulorum animos inci-
tabat. Vel ipse Aristoteles id certe postulat, ne po-
pulus ‘ad servitutem redigatur, ut publicae salutis consu-
lendae et causarum diiudicandarum partem habeat (1).
Populi vero multitudini opposita est nobilitas, Verum
enim vero nobiles, uti prisca aetate, ubi inter summum
bonum, quod constat virtute perfecta, et rem politicam nul-
lum discrimen intererat, virtute interna et exteriori adeo
clarebant, ut imperium iis mandaretur3 sic etiam postea
propter divitiarum opem et potestatem, qua bellis potis-
simum potiti erant, civitatis gubernaculum tenere vole—
bant. Quae aristocratiae in oligarchiam mutatio fiebat
inter bellum Persicum et Peloponnesiacum. Hae igitur
duae magnae factiones erant, quae Graeciam dilacerabant
et quae quasi semen erant, quo eius perniciem et interi-
tum adduci oportebat, populus et optimates (2) Inveni-
tur quidem ea divitum et pauperum oppositio omnibus in
civitatibus, in Graecis vero civitatibus ita, ut tota histo—

 

(l) Ar. pol. lll.‚ 6, 6.
(2) cf. Wachsmuth 1. l. 1., 2, p, 99 sqq.

