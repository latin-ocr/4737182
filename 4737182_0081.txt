⁸73

tem altiori consilio proponeret. Summum autem in civi-
tate ab Aristotele condita est mentis ἐνέργεια, quae finem
agendi spectat et societatem humanam usque eo corrobo—
rat, ut eam illis virtutem tribuat, qua una vita omnis eon-
stituta sit. Hoc modo Unitas et consensus partium ci-
vitatis nascitur, in qua singuli summo omnium bonorum
libertate fruentes pro sua quisque indole saluti civitatis
consulunt. Ex qua Aristotelis sententia, quam supra fu-
sius declaravimus, patet, quomodo iis, quae de optimae
civitatis notione disputabat, historiam civitatum imple-
ctere potuerit, ita ut earum formae arctissimo vinculo es-
sent coniunctae et prior forma iam posterioris elementa
continere videretur. Cum igitur optimae formae ceteras
opponeret et quomodo ab illa discreparent, accuratius
ostenderet, rationem, qua Plato formas istas contempla-
tus erat, Aristoteles servabat, non ita tamen, ut eas,
prouti παρεκβάσεις essent optimae civitatis, plane reiice-
ret, sed ita ut interiorem earum connexum exploraret.
Nam primum omnibus civitatum formis et optimis et in-
fimis aliquod bonum ac laude dignum inesse declarat.-
Deinde vero similiter Aristoteles cum moveri, ut omnium
tum quae sensibus accipi tum quae mente intelligi pos-
sunt universitatem, sic reipublicae formas doceret, priori
posteriorem, posteriori priorem iungi, optimam autem om·
nes in se continere profitetur.

Iam igitur, ratione, qua disquisitionem de formis
reipublicae instituit, cognita, aggrediamur ad ea, quae
Aristoteles de hac‘gravissima parte rei politicae disputa-
vit, accuratius cognoscenda. Attamen cum in iis, quae
de formis civitatis a Platone exhibitis disseruimus, ipsa-
rum formarum enumerationem cum ratione, qua eas con-

