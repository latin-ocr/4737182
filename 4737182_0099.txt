91

proficisci debere a philosophia animi. De qua re certe
Aristoteli cum Platone convenit. Attamen in eo elabo-
ravit, ut singula magis secerneret, ut philosophiam cum
politica connecteret quidem, neque vero conflaret3 deni-
que ipsam civitatis agendi facultatem ostendit, qualem
esse oporteat, ut finis propositus singulorum hominum
et totius reipublicae felicitas attingi possit. Unde fa-
ctum, ut non modo theoriam quandam libris suis exhi-
beret, sed ut politicam omnium civitatum historiam do-
ctrinae suae de civitate implecteret.

Quid igitur praeceptis suis aequalibus, quid viris
doctis, qui postea in literis versati sunt3 quid philoso-
phiae, cuius primus uterque dux viam praeivit, quid
ipsi disciplinae politicae, de qua agitur, quid omnibus
studiis humanitatis et literarum lucis attulerit, deinde quid
sit quo Aristoteles Platone altius egressus sit, iam vix
erit, in quod fusius inquiramus. Si quis vero utriusque
rempublicam coniunctim examinaverit, primum quod ad
ethica principia attinet, neque Platonem, neque Aristo-
telem, quum uterque »τὸ ἑαυτοῦ πράττειν,« quod Platoni
dicitur, virtutis notionem proponeret, et cum eos tan-
tummodo, qui a natura ita creati sunt, ut summis in ci-
vitate muneribus fungerentur, summae quoque virtutis
atque intelligentiae participes fieri posse doceret, verum,
quod praescribit religio Christiana, ullo modo attigisse
constat. Ea enim virtutem non esse naturae convenien-
ter agere, sed bonam actionem ex libero arbitrio et vo-
luntat‘e peragi neque nisi ipsorum hominum salute au-
genda niti oportere vult. Non igitur sufficiunt mens
atque ratio, ut aliquis secundum leges virtutis agat, sed
accedere oportet animi proclivitatem et id quod nobis

