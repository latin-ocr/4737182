86

iis describendis propositus erat, breviter denotaremus.
Nam cum id sibi proponeret, ut summam ideam reipu-
blicae delinearet, Unitatem relativam (sit venia verbi) seu
μεσότητα quae exaequando singulorum hominum virtutes
atque vitia, et ea quae bona quaeve mala essent, orire-
tur: primum ostendit, formas civitatis quas enumeravi-
mus, vel magis vel minus a proposito civitatis fine disce-
dere; deinde vero has ipsas ex uno communi fonte pro-
ficisci, ex ratione, qua diversi reipublicae ordines sunt
coniuncti, et maxime quidem ex coniunctione, quam vis
oligarchica et democratica, seu divites et pauperes in
civitate iniissent3 denique declaravit, optimam formam
nihil esse nisi eam quae ex omnibus bene et aeque mi-
sceretur, quaeque summam et mediam quasi rationem
contineret. Est enim illa vera μεσότης, quantum fieri
potest, in civitate efficta.

Fac enim, antequam huic commentationi finem im-
ponamus, summam eorum quae disputavimus et quibus
utriusque operis, Platonis de republica ,et Aristotelis
quod de politicis rebus conscriptum est, constet simili·
tudo et dissimilitudo, breviter repetamus. Uterque enim
et Plato ct Aristoteles universam irationem, qua animus
Graecorum in vita externa et in singulis rebus gerendis
sese manifestabat, vel potius politicam Graecorum con-
scientiam, qualis ex eorum indole et natura prodibat,
uno conspectu amplecti conatus est. Eo vero differunt
ab iis, qui antea de politicis sententiis exposuerant3 (ve-
luti septem sapientes, iique quorum sententias Aristote-
les perlustrat, Phaleas, Hippodamos ct legislatores qui-
dam), quod hi omnes tantummodo nuda consilia et prae-

(1) Ar. pol, lV, 9, 3. Plat, de rep. vlll, 1». 564 Ε.

