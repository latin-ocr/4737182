85

immoderatae libertatis desiderium eos incitabat, ut sum-
mae licentiae indulgerent. Quare Periclem qui populo
stipendia constitueret et Areopagum everteret (1) alia-
que permulta pararet, quibus plebi vitam quidem levem
et voluptuosam praebuit, virtutem autem fregit ac labe-
factavit, recte reprehenderuntnovissimi historici (2). Se-
mel adiuta populi licentia, quae paullatim increvit, im-
pediri non potuit, quominus ultima illa democratia (3),
quam noster, seu ochlocratia‚ quam Polybius dicit, aequatae
democratiae locum susciperet. Sed ne longi simus dc
rebus notissimis, sufficiat, verba nostri egregia citasse
quibus transitum ad recentiorem democratiam eiusque cau—
sas declarat, quae V.‚ 7, 22. leguntur.

ln ultima hac democratia saepe exsistunt adulatores
seu gratiae popularis captatores quidam, qui ipsius po-
puli favore adiuti summam rerum adipiscuntur (4). Qui
cum adeo progressi sint, ut totum populum ad conditio-
nem servillem redegerint, et omnibus legibus mutatis et
perversis nullo modo limitati regnent, tyranni dicuntur.
Tyrannus igitur sine lege civitatem regit, neque vero
quia virtute praestans ipse leges constituere possit, qui-
bus civitatis felicitas perficiatur, sed quia lege adstri—
ctus sua commoda iuvare nequeat. Exempla tyrannorum
et facta satis nota sunt.

Enarravimus formas civitatum Graecarum, quales
Aristoteles exhibuit, non ita quidem, uti rei difficultas
et gravitas postulabat, sed ut finem, qui Aristoteli in

(1)Ar. pol. ll.. 9, 3. Postea Kleontem iudicum stipendia
auxisse traditur, vid. Boeckh Staatshaushalt der Athenet I„ 152.

(2) Wachsmuih 1. l, 1, 2. p. 66—68.

(3) Ar. pol, lv„ 4, 5.

(4) ΙΙ). V„ 1, 7. Similia Plato de tyrannide disputavit.

