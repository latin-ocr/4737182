12

istud exemplar imperabunt. Neque igitur ex mente phi-
losophiae Platonicae potuimUS‚ quin profiteffir, Platonem
in his libris in idea boni, quippe quae sons sit agendi
et virtutum, verum fundamentum reipublicae posuisse.
Quae vero sit ratio philosophandi, quam uti in om-
nibus fere scriptis, ita hic maxime sequitur, his declarat,
omncm philosophiam, quae studeat τὸ ὅντως ὅν, i. e.
ipsam veritatem inspicere, proficisci ab hypothesi, non
tamen ita, ut eam principium constituat, verum de initio
quaerat et in ipsis demum ideis acquiescat(1). Quae hy-
pothesis iustitia est, summa virtus hujus vitae, ipsa ci-
vitatis speeies externa. Summa idea, qua interna vis
civitatis apparet, idea boni est, quae absolutam civitatis
Unitatem, humanarum rerum cum divinis inseparabilem
coniunctionem manifestat. Postquam autem illam boni
ideam illustravit, civitates, quales suo tempore et iam
antea fuerunt, cum illa Una, quam sibi mente effingit,
civitate comparat. Hae enim nihil sunt nisi παρεκβάσεις,
nihil sunt nisi μιμήσεις, quibus quae veritas insit, libro
VIII et IX explanatur. Institutionibus autem, quae in
Graecia tum temporis et ante inveniebantur, iam perlu-
stratis, si Plato operi voluisset finem imponere, nihil
foret quod tibi non satisfaceret. Nam quod ad externam
formam attinet, omnia quae ad quaestionem politicam et
philosophicam solvendam dicenda erant, luculenter sunt
exposita. Ut omittam rem satis notam, Platonem
plerumque finem alicujus libri diserte declarasse, monen-
dum, nisi in hoc opere omnium praeclarissimo plane in-
digne philosopho agere voluisset, decimum librum addere
debuisse, 2¹2 quo totam vim infinitam sententiarum, quam

(l) ib. VI, 1». 511 Β.

 

