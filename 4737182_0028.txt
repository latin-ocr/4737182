20

aliquod et totum sibi effingit, ad quod ut perveniat quae-
cunque agit, sic rex quoque tale quid debet propositum
habere, cujus ipse non solum, sed singulae quoque civitatis
partes pro sua quaeque indole participes sint (1). Quod nisi
fiat, sui non conscius aget. Hancmentis conscientiam
philosophi de summis rebus quaerentis praeclare dascribit
p. 505. E.

Idea boni enim nos docet, quatenus illae virtutes
bonae sint, (p. 506 Α). Quid igitur est illud quod di-
cit causam esse harum virtutum? Certe idea boni virtus
non est, nam virtutis hoc est proprium, ut aliquam rem
talem, qualem natura secum fert, agendo efficiat, ita ut
prodeat secundum naturam ei innatam. Cujus vero virtutis
est, ut mentis ἐνεργείᾳ efficiat summam illam · veritatem,
i. e. ideam boniin animo nostro exsistentem? Est σοφίας
seu φρονήσεως. Itaque φρονήσεως altior. Ideam vero boni
intueri non est ipsam causam, sed Dei similitudinem,
quam animus spirat, cognoscere, quae constat iu perspi—
ciendo interiore quodam concentu, Unitate, quae uti
singulis rebus, ita universitati rerum inest. Quare si in-
telligo, quatenus illae virtutes bonae sint, intelligo, quomodo
ad singulas res et homines sint relatae. Itaque ne quis
tantum forte et inscius· virtutes exerceat, ideam boni
perspectam habeat necesse est, de qua Socrates in se-
quentibus inde a pag. 506 Ε. disputandi initium facin
Quem ἔκγονον dixerit, statim apparebit, ipsa compara-
tione expressa. Omnium rerum, inquit, eae quae visu
cognoscuntur, clarissimae sunt et omnino visus omnium
sensuum longe est pulcherrimus. Enimvero ut rerum

 

 

(1) p. 506 A. cll. Vll., p. 519 C.

