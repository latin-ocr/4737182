90

ita ascendit, ut illas quasi ad haec evehere studeat.
Platonis enim rempublicam exhibere censeo perfectam
philosophiae, politicae, ethicae Identitatem. Haec igitur
est, quae discrepantia intercedat inter ea, quae uterque
de civitatis origine statuit. Civitatis vero partes apud
Platonem sic denominatae et descriptae sunt, ut coniun-
ctio, quae inter hominum et animi virium actionem in-
tercedit, recte quidem probata, neque tamen, qualem ci-
vitatis ἐνέργειαν, ut animi facultatum notionibus possit
respondere, esse oporteat, usquequaque expositum sit.
Utrumque hoc apud Aristotelem factum est Nam alia
sunt civitatis elementa, id quod regnat, id quod servit,
quae uti in familia, prima hominum societate, sic etiam
in republica exstant3 aliae partes seu ordines reipublicae
(Ar. pol. IV, 3, 11 — 14). Quod deinde ipsam civita·
tis ideam esse uterque contendit, eo differunt, quod
Plato postulat, ut unius hominis natura in natura civita-
tis prorsus sese tollat, ut omnino omnis singularitas re-

* moveatur atque exsistat universitas. Aristoteles vero

homines singulos decore suo libertate non spoliat, immo
eam postulat, ut homines singuli possint sibi ipsi εὐδαι-
μονίαν praebere eiusque conscii fieri. Cum ea propria
quoque possessio coniuncta est, quam Plato admitti posse
negat (1). Denique de ratione, quae in utriusque opere,
de quo agitur, occurrit, sic statuendum esse mihi visus
sum. Etenim Plato civitatis naturam ad summos usque
fontes indagavit et summum declaravit Unitatem absolu-
tam, cui in vita agenda responderet iustitia, animi par-
tium consensiO. Ostendit omnino, doctrinam politicam

 

(1) Fr. Biese 1. 1„ t. Π, 1). 428 in annot.

