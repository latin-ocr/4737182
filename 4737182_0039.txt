31

ex summae illius ideae intima cognitione hausta es-
sent. Sed satis de summo proposito librorum Platonis
de republica disseruisse mihi videor, quamvis aliquid
modo dicere mihi licuerit.

C. De singulis elementis reipublicae
Platonis.

Restat, ut de reipublicae Platonicae elementis, quae
ordinibus civitatis eorumque virtutibus, denique animi
partibus constituuntur, nonnulla addamus.

Orta est civitas ex mutua necessitate, qua alius
alius auxilio ad bene vivendum non poterat carere. Haec
ipsa necessitas tres protulit ordines, quos in civitate pri-
mum esse fundamentum cernimus, scilicet illorum qui
regnant, illorum qui civitatem tuentur et omnino eam ef-
ficiunt agentem, eorum denique qui res ad vitam neces-
sarias procurant. Regnantes, qui summae rei, quae mente
cogitari possit, perfectam cognitionem nacti sint, id agunt,
ut notionem civitatis, qualem Plato sub ideae boni ima-
gine descripsit, exhibeant et iustitiae summae vel uni-
versae virtutis maxime participes sint. Regnantes igitur
universam civitatem eiusque ideam, ut ita dicam, reprae-
sentant (1). Ad ordinem vero φυλάκων, quibus est' res-
publica tuenda, praeter ipsam defensionem contra inimi-

(1) (le rep. vul, p. 545 D.

