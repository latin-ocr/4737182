87

cepta nobiscum communicaverunt3 neque vero doctrinam,
quae dicitur, rerum politicarum seu sententias politicas
ex philosophiae principio deductas atque in populi ip-
sius indole positas nobis tradiderunt. Qua de causa in
Platonem primum occurrimus, qui locum haud minimum
in hac doctrina excolenda habuerit, uti etiam simul cum
Socrate philosophorum primus exstitit, qui singulas sen-
tentias, in quibus omnes ante eum philosophi occupati
fuerant, inter se iungeret, et doctrinam philosophicam in
partes suas divisam constitueret. Ipsa vero historia ut
rerum publicarum, ita philosophiae universae Platonis et
Aristotelis principia et utriusque viri de politicis placita,
quae exponere studuimus, satis declarant, utrumque in
hisce rebus consentire debuisse, primum naturam homi-
num pro innata iis imbecillitate atque virium infirmitate
ad vitam sustentandam et ad eam quae inde effluit feli-
citatem externam atque internam comparandam societate
quadam seu civitate egere ideoque homiuem per se spe-
ctatum nihil esse nisi partem civitatis. Deinde vero cum
summa hominum beatitudo in ea quae hominibus insita
est virtute atque Dei similitudine, quantum fieri potest,
exhibenda atque paranda posita sit, consequitur, politicam
et ethicam virtutem separari omnino non posse. Porro
autem, id quod facile ex praecedentibus intelligitur, cum
natura omnibus hominibus certum quendam sapientiae
modum praebuerit, qua virtutem sibi propriam parent at-
que in vita agenda excolant, et cum ita discrimen inter-
cedat inter singulorum hominum virtutem, pro ea qua
eminent praestantia aut inferiores aut superiores civitatis
administrandae partes suscipiant necesse est. Inde fit, ut,
cum aliia natura mente creatrice praediti ad imperanâ€”

