38

tonis, inferiorem tamen ea, qua vim accipit et quae id-
circo primum locum tenet, idea boni. Iustitia enim mera
est οἰκειοπραγία, virtus politica(1). In iis autem, quae supra
disputavimus, εὐδαιμονίαν reipublicae in summa cogni-
tione, quae insidet regnantibus, positam esse vidimus.
Est enim idea boni id, quo respublica obtinet vim in-
tellectualem et moralem, omnino id quo arebus humanis,
quae sub sensus cadunt, ad divinitatem evehitur. ideam
boni summum reipublicae fundamentum substruere et in
singulis, quantum fieri potest, manifestare, hoc est phi-
losophorum ipsiusque philosophiae, quae summa homini-
bus bona praebet. Ex cognitione autem prodit ea quae
summa virtus est huius vitae, iustitia. Tantum vero
abest, ut Platonem cedamus ideis nimium indulsisse rem-
quepublicam nimis idealem instituisse, vel etiam de re·
publica revera condenda et de institutis iis, quae propo-
suit, perficiendis cogitasse, ut, quod magis abhorreat a
mente Platonis, interpretes comminisci non potuisse,
contendamus. Verum de republica Platonis haetenus.
Nam alia, quae de virtutibus, de animi partibus ad φύσιν
referendis, de educatione, de μιμήσει et maxime de in-
stitutionibus civitatis nobis dicenda fuisse videantur, par-
tim per nimis largam materiem, quam pertractare nos
oportuisset, exponere non licuit, partim, quantum fieri
potest, rempublicam Platonicam cum Aristotelia conten-
dentes adiiciemus.

(1) de rep. IV, p. 441 D. e! Ε. 443 Β,

 

 

